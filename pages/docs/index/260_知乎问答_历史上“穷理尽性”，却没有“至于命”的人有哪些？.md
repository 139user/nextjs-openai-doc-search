 
 知乎问答 历史上“穷理尽性”，却没有“至于命”的人有哪些？ 
 
 
 
 
 
 知乎问答 
 
 

 

 谢邀，

 早逝之天才。如王弼文中子。您说他们真是穷理尽性了吗？尽性必至于命，不至命，何敢言穷理尽性？此性非禅宗兴起之性。乃中庸，天命之所谓也。

 了命，了性？后出之未精也。何敢以后出之杂而绳其先？此非华夏之源流，乃杂学之渊弊。君当慎之。

 

 性之本意，生也。诗书国语左传，皆为生义，以至论语。子思作中庸曰：天命谓之性，率性之谓道，仍是生之衍意。人禀天受气而生。循其所禀谓之道。其弟子孟子，以及荀子和稷下诸子，皆明性之本意。如《荀子 正名篇》：“生之所以然者谓之性，精合感应，不事而自然谓之性。” 至汉儒，仍有明言，董仲舒之《春秋繁露 深察名号》：“今世暗于性者，言之者不同，胡不试反性之名？性之名非生与？如其生之自然之资谓之性，性者质也。”徐曰：“性，人之阳气，性善者也”此言亦准。《白虎通论 性情篇》：性者阳之施， 性者生也，此人所禀六气以生者。”毋论性之善恶，其生之意甚明，与诗书同。传自三代。此为确证。

 人禀受天气而生，谓之性。何为天命？天之所予也，命在诗书皆为令之名，使也。使我们得以生之天予之气。此意甚明。察之以细，究之以本。方能返本。惟望有志者，潜心实学，方能真修。不履邪径，入道无碍。

 沙门自秦入华，托庇于老而得祭。白马之后而现，其无害也。汉末天下大乱，而沙门之说始兴。王弼乃开玄学之宗，以无为本，阐道以无，以破汉末之谶纬之弊。然一兴必有一弊，其学与沙门之空相类。自此，魏晋好清谈之风始动。天竺华夏之学，相杂相参相诘相攻，而沙门之学译为汉语，必用吾等之词汇。沙门亦有学，善取其近，以兴教化。然自此，文字之意大乱。后世之学人若不知源流，以沙门之性，参先秦汉典，恐南辕北辙，缘木求鱼也。

 

 

 朝问道，夕死可矣，求道之心也。

 理之穷，性之极，生之本来也。能此者，称为至命，复其受生之天气。至此，修道之初阶也。何以？君不闻，先天天弗违，后天顺天时？大道不穷，天道不息，仙道不尽。焉能自以为成而懈怠。此华夏之真精神。绝非后世阉割驳杂之粗学所能匹也。 